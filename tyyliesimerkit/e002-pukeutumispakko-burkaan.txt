Pukeutumispakko burkaan, jota myös säkiksi kutsutaan, on esimerkki islamilaisessa kulttuurissa esiintyvästä naisten rakenteellisesta sorrosta. Kyse ei tietenkään ole siitä, että muslimit olisivat pahoja ihmisiä. Ei ollenkaan. He ovat yhtä hyviä kuin kristitytkin. Naisten alistettu asema johtuu siitä, että se on moraalisesti oikein. Valtaosa ihmisistä haluaa tehdä hyvää ja oikein. Kun muslimimies ajattelee ja käyttäytyy naisten arvoa väheksyen, hän toteuttaa oikeaa moraalia. Hän tekee oikein. Toimii siis omien arvojensa mukaisesti. Sukupuolten tasa-arvo on väärin. Kuka nyt väärintekijä haluaisi olla?

Kaikkia maailman ongelmia emme pysty ratkaisemaan. Ratkaistaan edes Suomen ongelmia. Integroitumisen edellytys on kohdemaan, Suomen, ydinarvojen hyväksymisen. Maahanmuuttajan on opittava, että se mikä oli hänen mielestään aiemmin oikein, onkin nyt väärin. Hänen on, omasta näkökulmastaan, ruvettava tekemään pahaa ja uskoteltava itselleen, että paha on hyvää.

Itsensä "ohjelmoiminen" siten, että pahasta tulee hyvää, ja hyvästä pahaa, on vaikeaa eivätkä kaikki siihen pysty. Maahanmuuttopolitiikalla tällaiset ihmiset on pidettävä rajojen ulkopuolella. Jos ei pidetä, niin seurauksena on Ruotsin tyyliset ghetot, joissa vallitsee eri lait kuin isäntämaassa. Ghettojen ihmiset eivät ole pahoja, mutta heidän ydinarvonsa ovat yhteensopimattomat muun väestön kanssa.

***********************************
Statistics
***********************************
Published: 15.6.2023
Views: 18K
Likes: 175
Retweets: 32
Comments: 16
Followers: 1K approximately
