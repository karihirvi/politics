Monikulttuurisuudesta on luovuttava.
Otetaan sen tilalle "Yksi kulttuuri - monta väriä" ajattelutapa.
---
Yksi kulttuuri - monta väriä

Kulttuurista puhuttaessa jokaisella on intuitiivinen käsitys mitä se tarkoittaa. Ilman sen kummempia lisämääreitä kulttuurista tulee mieleen esimerkiksi musiikki, maalaus ja muut taiteet. Kyse ei ole synnynnäisistä ominaisuuksista vaan kokoelmasta käsityksiä ja tapoja, joita ihmiset ovat omaksuneet yhteisönsä jäseninä.

Lakipykäliksi muutetaan sellaiset käsitykset ja tavat joiden katsotaan olevan niin tärkeitä, että kaikkien tulee niitä noudattaa. Toisin sanoen ydinasiat kulttuurista muutetaan laeiksi.

Monikulttuurisuus mielletään yleensä vapaudeksi harrastaa eri kulttuurien pintaliitoa eli ruokia, musiikkia ja niin edelleen. Kulttuurin ydin eli laki jätetään huomiotta. Käytännössä monikulttuurisuus johtaa siihen, että yhden valtion alueella on käytössä useita eri oikeusjärjestelmiä. Jos esimerkiksi oman kulttuurin ydinarvoihin eli lakiin, kuuluu heikko naisen asema, niin näin käyttäydytään, koska se on oikein. Kaikissa kulttuureissa ihmiset haluavat pääsääntöisesti käyttäytyä niin kuin oikein on.

Monikulttuurisuuden vastustaminen nähdään monesti väärän väristen ihmisten vastustamisena, tai erilaisten (pintaliito)tapojen vastustamisena. Ihmisten värillä tai pintaliitotavoilla ei ole mitään merkitystä yhteiskunnan vakauden kanssa.

Jotta yhteiskunta toimisi, on sen jäsenten jaettava joku minimimäärä yhteisiä arvoja ja kaikkia on koskettava vain yksi oikeusjärjestelmä. Monikulttuurisuustavoitteesta tulee luopua ja tilalle ottaa järkevämpi "yksi kulttuuri - monta väriä" ajattelutapa. "Yksi kulttuuri" tarkoittaa edellä mainittua minimimäärää arvoja sekä yhtä lakia ja oikeusjärjestelmää. "monta väriä" tarkoittaa erilaisten etnisyyksien ja tapojen suvaitsemista, mutta siten, että etnisyyksistä ei muodostu omia kulttuureita omine lakineen.

"Yksi kulttuuri - monta väriä" määrittelee suvaitsevaisuuskäsitteen uudelleen ja haastaa ihmiset keskustelemaan mitä kuuluu "yksi kulttuuri" puolelle ja mitä "monta väriä" puolelle.

Kulttuurin ytimen, lain, ja pintaliidon erottaminen toisistaan mahdollistaa samanaikaisesti oman kulttuurin puolustamisen ja suvaitsevaisuuden.

***********************************
Statistics
***********************************
Published: 9.8.2023
Views: 9.6K
Likes: 41
Retweets: 9
Comments: 4
Followers: 1K approximately
