"Jokaisella on uskonnon ja omantunnon vapaus."

Pitäisikö tämä perustuslain 11§ pykälä ajatella uudestaan ja muuttaa vastaamaan paremmin nykypäivän haasteisiin?

Valtion muodostavat toisilleen tuntemattomat ihmiset, jotka uskovat samoihin ideaaleihin, instituutioihin ja periaatteisiin. Ihmiset ovat enimmäkseen yksilöitä, mutta meillä on myös kyky parvikäyttäytymiseen, vähän niinkuin mehiläisillä. Parvikäyttäytyminen on liima, joka pitää valtiota ja kansaa koossa. Muuten olisimme vain joukko keskenään tappelevia yksilöitä.

Myös uskonto saa aikaan parvikäyttäytymistä. Siinä toisilleen tuntemattomat ihmiset toimivat parvena, koska he jakavat samat (uskonnolliset) uskomukset, arvot ja ideaalit.

Ongelmaksi muodostuu se, jos yhden valtion alueella on useita ihmisryhmiä, joiden parvikäyttäytyminen aiheuttaa konflikteja valtion sisällä.

Konkreettinen esimerkki tästä on israelilaisten ja palestiinalaisten välinen konflikti. Islamin uskoon perustuva parvikäyttäytyminen tuo Lähi-idässä käytävän sodan meidän, länsimaiden, sisälle. Tämän voi jokainen nähdä massiivisista mielenosoituksista tai "allahu akbar"-puukotuksista.

Uskontoon perustuva parvikäyttäytyminen mahdollistaa ulkovalloille keinon horjuttaa meidän sisäistä turvallisuutta. Kun Iran julistaa jihadia ja kuolemaa lännelle, niin sanoma resonoi lännessä olevan muslimiväestön keskuudessa ja joku voi innostua puukkoa heiluttamaan.

Palatakseni jälleen uskonnonvapauden kysymykseen. Pitäisikö se ajatella uudestaan vastaamaan paremmin nykyajan haasteisiin?

***********************************
Statistics
***********************************
Published: 17.10.2023
Views: 4.4K
Likes: 44
Retweets: 2
Comments: 12
Followers: 2K approximately
