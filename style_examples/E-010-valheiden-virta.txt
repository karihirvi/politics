Kyllästyttääkö sinua jatkuva valehtelu ja selkärangattomuuden puute politiikassa? Minua ainakin tympäisee.

Viimeisin limboennätys on Keskustan Antti Kurvisen twiittaus siitä, kuinka turve on tärkeä asia Suomen energiapaletissa. Ja vain hetki sitten edellisessä hallituksessa olivat ajamassa turvetuotantoa alas koneita myöten. Aivan pöljää hommaa tällainen poukkoilu.

Tietysti oppositiossa ajetaan omia asioita voimakkaammin kuin hallituksessa, mutta 180 asteen poukkoilu omassa linjassa tarkoittaa sitä, että omaa linjaa ei ole ollenkaan. On vain opportunismia ja pintajulkisuutta.

Keskusta on tässä vain esimerkki. Samanlaista höttötuubaa, tahallista väärinymmärtämista ja käsitekikkailua on tuutattu vuosikaudet. Eikö meillä ole yhtään visionääriä, joka viitoittaisi Suomelle ja suomalaisille positiivisen tulevaisuuden? Sellaisen, joka innostaisi toimimaan. Kuinka surkeaa sakkia olemme Arkadianmälle vaalista toiseen oikein äänestäneet?

Politiikassa venytetään totuutta ja väännetään asioita, mutta joku raja siinäkin on. Vuosikaudet on kasvatettu valheiden virtaa, valehtelemalla ja valehtelemalla, faktoja piilotellen. Tyhmä kansa, ei teidän tarvitse faktoja tietää, lapsia kun olette. Poliisikin on twiitannut jatkuvalla syötöllä, että valtakunnassa kaikki hyvin, yksittäistapauksia vaan, menkää kotiin, ei ole mitään nähtävää. Ja nyt lapsilta ryöstetään kengät jalasta. Haloo.

Tämä valheiden virta on kuivatettava tai koko maa ajautuu turmioon.

***********************************
Statistics
***********************************
Published: 25.9.2023
Views: 67K
Likes: 1.5K
Retweets: 184
Comments: 67
Followers: 1.5K approximately
