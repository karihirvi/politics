Euroopan on valittava haluaako se upota siirtolaisvyöryn alle vai ei. Välimeren yli lappaa porukkaa Italiaan minkä ehtii "meritaksiliikenteen" avustamana. Espanjan Kanariansaaret ovat myös toinen laittoman maahantulon sillanpääasema.

Ovatko siirtolaiset hädänlaisia? Kyllä.
Ovatko siirtolaiset hakemassa parempaa elämää? Kyllä.
Onko siirtolaisilla oikeus pyrkiä Eurooppaan? Kyllä.

Onko meillä velvollisuus auttaa? Ei.
Onko meillä velvollisuus tarjota heille parempaa elämää? Ei.
Onko meillä velvollisuus ottaa heidät vastaan? Ei.

Eurooppalaisten, ja suomalaisten erityisesti,  hoivaan ja oikeudenmukaisuuteen perustuva moraalikäsitys on ajamassa meidät perikatoon. Hoivaa tarjotaan tuntemattomille ihmisille maailman ääristä samaan aikaan, kun hoivaa omille kansalaisille ei riitä. Oikeudenmukaisuudessa korostuu muiden oikeudet, mutta omien oikeuksilla ei ole niin väliä.

Näin se loogisesti ajatellen onkin. Hoivaa ja oikeudenmukaisuutta löytyy maailmalta paljon vähemmän kuin Suomesta. Tämä fakta yhdistettynä hoivaa ja oikeudenmukaisuutta painottavaan moraaliin tarkoittaa sitä, että siirtolaisten kuskaaminen köyhistä ja levottomista maista Suomeen on oikein. Se on moraalisesti oikein ja pelastaminen tuntuu hyvältä.

Kun ihminen siirtyy uuteen maahan, hän tuo mukanaan oman moraalinsa sekä lähtömaan ongelmat. Jos naisten piekseminen on lähtömaassa maan tapa, niin se on sitä Suomessakin. Ja niin edelleen.

Meidän on opeteltava uusi moraali. Tarvitaan vähemmän hoivaa ja vähemmän oikeudenmukaisuutta.  Tarvitaan lisää ryhmäuskollisuutta omalle heimolle, kansalle, ja lisää oman kansan vapauksien vaalimista.

Kun ihmisiä "pelastetaan" islamilaisista maista Suomeen, niin samalla tuodaan naisten sortaminen osaksi suomalaista yhteiskuntaa. Katukuvassa tämän näkee vaatetuksessa, jota on myös säkiksi kutsuttu.

Emme halua sortoa Suomeen. Haluamme vapautta riistäjistä. Miksi sortomoraalin omaavia ihmisiä sitten tuodaan Suomeen? Vastaus on, että liberaalien hoivaan painottuva moraalikäsitys sokaisee heidät. Ei haluta nähdä negatiivisia vaikutuksia.

Me emme ole velkaa kenellekään. Meillä ei ole velvollisuutta parantaa maailmaa. Meillä on velvollisuus vain ja ainostaan omalle heimollemme, omalle kansalle. Kaikki muu on vapaaehtoisuuteen perustuvaa hyväntekeväisyyttä.

Maailmassa on monia ongelmia, joihin ei ole eikä tule ratkaisua. Yksi näistä on liikakansoitus. Siihen ei löydy mitään ratkaisua, jota voisi käytännössä toteuttaa. Toiveajattelua ja julistuksia kyllä riittää, mutta niiden tavoitteena ei olekaan ratkaista ongelmaa vaan siirtää keskustelua taas muutaman vuoden eteenpäin.

Euroopan on käytävä rakentamaan muureja ympärilleen, jotta selviämme. Muurit voivat olla fyysisiä muureja tai "toiminnallisia" muureja, jossa ihmisiä palautetaan lähtömaihin nopeasti.

Moraalin on muututtava ensin. Vähemmän hoivaa ja oikeudenmukaisuutta, enemmän oma kansa ensin ajattelua ja oman vapauden vaalimista.

***********************************
Statistics
***********************************
Published: 11.11.2023
Views: 184.7K
Likes: 2.6K
Retweets: 456
Comments: 158
Followers: 2.3K approximately
