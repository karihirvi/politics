Sukupuolia on kaksi, mies ja nainen, uros ja naaras. Joka muuta väittää, niin valehtelee.

Elämme aikaa, jossa valheiden virta pyyhkii maamme yli saastuttaen joka niityn ja notkon. Ulkomailta tuodun gender-ideologian myrkyt tunkeutuvat Suomi-neidon suoniin. Kirkkaat vedet muuttuvat valheiden liejuvelliksi, jossa rypeminen on uusien gender pappien ja papittarien käsitys pyhyydestä.

Väittävät, että sukupuoli on ilmoitusasia. Siis väittävät, että solut muuttuvat toisiksi ilmoitusasialla. Väittävät, että molekyylit järjestäytyvät uudelleen, kun hokkuspokkus ilmoituksella vaihtaa sukupuolta.

Luulin, että alkemia ja noituus jäi keskiajalle. Tuhat tulimmaista ja voi ristus! Noidat ovat jälleen keskuudessamme. Gender-ideologian julistajat luulevat voittaneensa biologian ja loitsuillaan muuntavansa solut sukupuolesta toiseen.

Alkemistit aikoinaan eivät saaneet lyijystä kultaa eivätkä löytäneet elämän eliksiiriä. Hah! Samaan tapaan nykyajan gender noidilla ei ole valtaa materiaan. Solut ja molekyylit eivät loitsuilla muutu.

Heikkouksia peitelläkseen he saarnaavatkin kokemusta sukupuolesta. Jokaisen kokemus on oma ja ainutkertainen, sehän on selvä. Mutta he käyttävät henkilökohtaista kokemusta hämärryttämään itse sukupuolen käsitettä. Sekoittamaan aikuisten ja varsinkin lasten päitä

Valheiden virta sukupuolien moninaisuudesta on turmiollinen nuorisomme tulevaisuudelle. Kuinka meillä voi syntyä luottamusta sukupolvien välille, jos aikuiset valehtelevat lapsille suoraan? Ei mitenkään.

Valheet saavat voimansa siitä, että niitä ei haasteta. Kun seuraavaksi kuulet jonkun väittävän sukupuolta ilmoitusasiaksi, niin kysy häneltä onko maapallo litteä? Ja kiertääkö aurinko maata? Ja sano suoraan, että sukupuolia on vain kaksi. Muu on valhetta.

Oi Suomi, katso, Sinun päiväs koittaa, kun karkotamme taikauskon tieteen tieltä.

Tämä maa tarvitsee rehtejä, totuutta pelkäämättömiä miehiä ja naisia. Miehiä, jotka rautaisella lujuudella patoavat valheiden virran. Naisia, jotka peruskallion varmuudella opettavat lapsille tiedettä ja kuivattavat virran.

On aika, että gender-ideologia lähtee tästä maasta.

***********************************
Statistics
***********************************
Published: 23.9.2023
Views: 33K
Likes: 808
Retweets: 64
Comments: 36
Followers: 1.5K approximately
