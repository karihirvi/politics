Hyvät suomalaiset! On aika ottaa vastuu maamme tulevaisuudesta ja vapauttaa sisu.

Liian kauan meille on kerrottu mitä tehdä, mitä syödä, mitä ajatella. Kenen velkoja maksaa, kenen etuja kumartaa ja kenen tapoja suvaita.

Tämä on ollut mahdollista, koska katajaisen kansan luonne on historian hämärästä lähtien ollut alamaisen luonne. Aikojen saatossa herrat vaihtuivat, mutta herroille kumartaminen vaan pysyi ja pysyi,

Kun suomalainen kumartaa, niin samalla käsi menee salaisesti nyrkkiin. Nyrkkiin on piilotettu suomalaisen kansanluonteen salainen ase. Sisu. Sisu piti esi-isämme toivonkipinän yllä rehellisestä, turvallisesta ja itsenäisestä tulevaisuudesta. Sisu on suomalaista kansallisomaisuutta nyrkkiin kätkettynä.

Itsenäisyys lunastettiin nyrkillä ja sisun voimalla. Niillä torjuttiin vihollinen ja siirrettiin kansakunta maatalousyhteiskunnasta teollistuneeksi teknologiaihmeeksi.

Maailma muuttui. Fyysistä voimaa edelleen tarvittiin, mutta yhä enemmän vaatimukset kohdistuivat henkiseen voimaan. Kansaa koulutettiin, maanviljelijästä tuli insinööri, mutta sisu oli edelleen nyrkin sisään kätkettynä.

Sisu toi meille itsenäisyyden, mutta unohdimme vapauttaa sisun nyrkistä. Sen seurauksena emme ole kasvaneet aikuisiksi täyteen mittaan. Kansanluonteeseen jäi alamaisen luonne, jonka seurauksista nyt kärsitään.

Maksamme muiden EU maiden velkoja, lahjoitamme rahaa ympäri maailman, suvaitsemme suvaitsemattomia ja olemme maailman sosiaalitoimisto.

Tämä kohtuuttomuus on seurausta heikosta kansallisesta itsetunnosta. Heikon itsetunnon takia kumarramme edelleen herroja sekä nykyään myös rouvia. Kumarramme käsi nyrkissä, sisu piilossa.

Minusta nyt on aika avata nyrkki ja katsoa syvälle sisun syövereihin. Sieltä löytyy peili, jonka heijastuksesta voit löytää sen mikä sinulla on aina ollutkin. Sisu. Sisu on sisälläsi. Et vain huomannut sitä, koska sisua tarvittiin antamaan nyrkille voimaa ulkoisen vihollisen torjumiseksi. Avaa nyrkki nyt ja muista jälleen, että sisu on sisälläsi.

Kansallisen itsetunnon vahvistaminen on Suomen ja suomalaisten kohtalonkysymys. Vahvalla itsetunnolla varustettuna voidaan palata jälleen kohtuuteen ja reiluuteen, pois väärien profeettojen viitoittamilta harhapoluilta.

EU velkapaketit, monikulttuurisuus, sisäinen ja ulkoinen turvallisuus. Kaikki voidaan korjata ja korvata paremmilla vaihtoehdoilla.

Mutta siihen tarvitaan, että sinä, suomalainen, löydät sisun, jonka esi-isäsi sinulle antoivat.


***********************************
Statistics
***********************************
Published: 14.9.2023
Views: 53K
Likes: 1.3K
Retweets: 277
Comments: 95
Followers: 1.3K approximately
