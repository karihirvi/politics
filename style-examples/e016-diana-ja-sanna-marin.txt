Walesin prinsessa Dianalla ja Sanna Marinilla on se yhteistä, että molempien tekemiset kiinnostavat suurta ihmisjoukkoa. Tosin Dianan kohdalla "kiinnostivat" on oikeampi termi, koska hän menehtyi auto-onnettomuudessa 1997.

Eroavaisuuksista pintapuolisin on tietysti se, että Diana oli oikea prinsessa, mutta tämä on triviaalitietoa.

Kiinnostavampaa on pysähtyä hetkeksi miettimään miten Diana aikoinaan käytti valtavaa medianäkyvyyttään. 1990 luvun alussa HIV/AIDS oli siihen sairastuneille merkittävä stigma ja potilaisiin suhtauduttiin kuin spitaalisiin. HIV ei kuitenkaan leviä ihokosketuksesta ja Diana teki tämän selväksi kättelemällä HIV potilasta. Tämän lisäksi Diana teki muutakin hyväntekeväisyystyötä, josta googlaamalla löytyy lisää.

Kuninkaallisten taloudellinen asema on jo lähtökohdiltaan turvattu, joten tältä osin vertailu Mariniin ei ole täysin reilu.

Silti odottaisin Marinilta yhteiskunnallisesti merkittävämpiä aloitteita kuin instagramin tykkäyksien maksimointia. Älyä, kykyä ja ulkonäköä kyllä riittää, kysymys on tahdosta.

Katso esimerkiksi alla oleva kuva. Kuvittele, että autosta nouseva Marin korkokengissään olisikin menossa konferenssiin puhumaan maamiinojen sivullisille aiheuttamista kärsimyksistä. Tällainen kahden maailman, glamourin ja kärsimyksen, yhdistelmä tekisi Marinista superkiinnostavan ja samalla hän ajaisi joitain yhteiskunnallisesti merkittävää.

Bisnes ja julkisuus eivät ole hyvän tekemisen vastakohtia. Diana ymmärsi sen ja toivottavasti myös Marin ymmärtää sen joskus.

***********************************
Statistics
***********************************
Published: 17.12.2023
Views: 3.5K
Likes: 7
Retweets: 1
Comments: 3
Followers: 2.3K approximately
