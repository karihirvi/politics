Ole mies, älä nyhverö! Tienaa rahat, älä valita! Huolehdi perheestäsi, ole suoraselkäinen!

Helsingin herrojen kumartaminen saa riittää. Antakaa suomalaiselle miehelle töitä. Töitä, joita voi ahnehtia ja tienata rahaa. Kohtuullinen ahneus on hyväksi. Sen voimalla suomalainen mies tuo leivän perheensä pöytään, rakentaa talon ja ostaa auton. Auton, jota hän käyttää rahan tienaamiseen ja perheensä kanssa rentoutumiseen.

Lopettakaa paapominen, uhriutuminen ja sosiaaliluukulla juoksuttaminen. Suomalainen mies painaa pitkää päivää töitä ja maksaa kohtuullisesti veroja, joiden vastineeksi hän odottaa terveydenhuoltoa ja lastensa koulutusta. Suomalainen mies on kohtuullisesti ahne. Hän ahnehtii työtä ja rahaa, joilla uuden sukupolven tulevaisuus rakennetaan.

Miehet, lopetetaan ruikutus. Vaaditaan Suomen muuttamista, jotta työnteko on kannattavaa. Suomalainen mies kestää sen, että rakenteiden muuttaminen tarkoittaa verta, hikeä ja kyyneleitä. Tarvitsemme töitä ja työnteolla ansaittua rahaa, ei sosiaaliluukulla anomista.

Helsingin herrat ja rouvat voivat tunkea sosiaalipaapomisen marttakerhon bingoiltaan. Rahaa ja töitä, töitä ja rahaa, sitä me haluamme. On tässä perhe ja muitakin asioita hoidettavina kuin kaiken maailman intersektionaalisuudet.

Nyt on kaivettava sisu esille ja hoidettava tämä hemmetin velkavuori, joka sosiaalipaapomisella on synnytetty. Velka on veli otettaessa, veljenpoika maksettaessa. Tätä sananlaskua Helsingin herrat ja rouvat eivät liene kuulleetkaan.

Tämä maa tarvitsee kohtuullista ahneutta. Työtä jokaiselle siihen kykenevälle. Suomalaisella työllä nostamme tämän maan suosta, johon sosiaalipaapojat ovat meidät laulaneet.


***********************************
Statistics
***********************************
Published: 22.9.2023
Views: 53K
Likes: 1.3K
Retweets: 277
Comments: 95
Followers: 1.5K approximately
